Dylan Thomas：And death shall have no dominion
嗟尔死神杀气消。
忆昔逝者裸山间，清风明月来相照。
尸腐骨销同红尘，肘间足下群星耀。
佯狂终有苏醒日，浮沉任心随海潮。
恋人已逝丹心在，嗟尔死神杀气消。
嗟尔死神杀气休。
海上潮来又潮回，我自岿然砥中流。
腱抵刑架心不改，身屈转轮志未酬。
忍看君子直道穷，何惧魍魉遍神州。
铮铮铁骨应犹在，嗟尔死神杀气休。
嗟尔死神杀气散。
不闻海鸥身边鸣，海浪拍岸声溅溅。
狂风骤雨花凋落，飘零满地黯故园。
而今且狂且永逝，拼将此身穿花阑。
怒向羲和试比高，嗟尔死神杀气散。
